% --------------------------------------------------------------------
% Cheatsheet:
% \verb!lazy val!   -- esim. lyhyisiin koodinpätkiin
% \begin{verbatim}  -- esim. pitkiin koodinpätkiin
% `` tekstiä ''     -- lainausmerkit
% \textbf{huom!}    -- boldaus
% \begin{quotation}
% \noindent \it     -- quoten lisäys
% \ldots            -- kolme pistettä
% footnote{juh}     -- alaviite
% \citet, \citep
% \citet[s.234]{}   -- viitteet, http://merkel.zoneo.net/Latex/natbib.php
% \begin{sloppypar} -- ahdas teksti
% \clearpage        -- onkkelmien korjaamiseen lukujen kanssa
% --                -- yhdysviiva
% \enumerate
% \itemize          -- listat
% \begin[htb]{figure}
% \begin[htb]{table} - Kuva ja taulukko, (h)ere, (t)op, (b)ottom
% \begin{equation}  -- kaava
% \label{eq:kaava1} -- laabeli
%!TEX root = main.tex

% 9. Nyt valitsen kiinnostavimmat aihealueet/sovellutukset tarkempaan tarkasteluun, ja otan tässä kohtaa myös vahvuus/heikkous -selvityksen mukaan. Perustelen, että laiskaa evaluointia ei ole mieltä tutkia yhtenä kokonaisuutena mielipidearvioinnin keinoin, vaan on järkevämpää keskittyä yksittäisiin sovellutuksiin. Aiheita/sovellutuksia voisi olla esimerkiksi Haskell, Scala, JavaScript-kirjastot ja FRP. Tässä voi saada aikaan mielenkiintoista mielipiteiden, blogien ja tieteellisten artikkeleiden "vuoropuhelua".

\section{Subjektiiviset edut ja haitat} \label{subjektiiviset-edut}

\subsection{Ongelmanratkaisun helpottuminen tai vaikeutuminen}
\citet{hughes1989functional} sanoo, että laiskan evaluoinnin käyttö tekee käytännölliseksi jakaa sovelluskoodia \textit{tuottajiin} ja \textit{valitsimiin}. Tuottajat määrittävät suuren määrän mahdollisia vastauksia, ja valitsin valitsee niistä relevanteimmat. Tämä tarjoaa sellaisen tavan modularisoida sovelluskoodia, joka on laiskasti evaluoiduille puhtaasti funktionaalisille kielille uniikki. Hughes kuvaa, että kyseessä on kenties tehokkain tapa modularisoida koodia funktionaalisen ohjelmoijan työpakissa.

\citet{haskellwikilaziness} toteaa, että laiskuus mahdollistaa kielen käyttäjälle sen, että hän voi operoida päättymättömien ja määrittelemättömien tietorakenteiden kanssa, niin kauan kun hän ei yritä käyttää määrittelemättömiä osia. Näin ohjelmoija pystyy käsittelemään esimerkiksi matemaattisia todistuksia sujuvammin.

\citet{vesakarvonen} puolestaan väittää, että laiskuus ei merkittävästi muuta sitä, millaisia ongelmia kielellä pystyy kuvaamaan. Useat sellaiset kirjastot, joiden väitetään olevan toteutettavissa vain laiskasti evaluoidun kielen avulla, ovat hänen mukaansa helposti toteutettavissa ei-laiskalla kielellä simuloimalla laiskuutta muilla keinoin niissä kohti kirjastoja, kun sille on tarve.

Päättymättömät listat \citet{pointoflaziness} toteaa tietorakenteeksi, jonka toteuttamiseksi laiska evaluointi ei ole välttämätön. Hänen mukaansa laiskuudella ja päättymättömien listojen tyyppisillä tietorakenteilla ei ole selkeää yhteyttä toisiinsa. ML-ohjelmointikielessä, joka on tiukasti evaluoitu, samat saman konseptin toteuttaminen onnistuu myös vaivatta.

Sekä Karvonen että \citet{pointoflaziness} sanovat, että laiskuuden tähden Haskellista puuttuu tuki rekursiivisesti määritellyille tietotyypeille, joka löytyy esimerkiksi kilpailevasta ML-ohjelmointikielestä. Tämän myötä kielellä ei ole mahdollista esimerkiksi luoda tietotyyppiä luonnollisten lukujen kuvaamiseen tai tyyppiä luonnollisten lukujen muodostamalle listalle.

\citet{jonesretrospectiveonhaskell} sanoo, että seuraava versio Haskellista voisi oletusarvoisesti noudattaa tiukkaa semantiikkaa, ja kielen käyttäjä voisi ottaa laiskan evaluoinnin aina tarpeen mukaan käyttöön. Hänestä tapa, jolla kieltä käytetään, ei merkittävästi muuttuisi tämän muutoksen myötä. Hänen mukaansa laiskaa evaluointia tärkeämpää on se, että kieli jatkossakin rakentuu puhtaasti funktionaalisen ohjelmoinnin ympärille.

\subsection{Suorituskyky}

Haskell-ohjelmaa tehdessään \citet{sampson2009experience} kohtasi tiiminsä kanssa ongelmia yllättävien tilavuotojen muodossa. Tilavuodot johtuivat siitä, että kielen evaluoimattomat lausekkeet pitävät jostakin syystä sovelluksen näkökulmasta jo vanhentunutta tietoa muistissa. Syiden hän epäili liittyvän koodin rinnakkaisuuden toteutuksessa käytettyihin abstraktioihin.

\citet{vesakarvonen} sanoo, että funktioiden yhdistämiseen liittyvät mahdollisuudet eivät ole Haskellissa parempia, toisin kuin usein väitetään. Esimerkiksi listaoperaatioiden yhdistämisestä ei tule käytännön hyötyä siksi, että on vaikeaa ennakoida, kuinka listaoperaatiot tarkalleen käyttäytyvät laiskasti evaluoidussa kielessä. Tämän seurauksena niiden muistinkäytön ennustettavuus on heikko.

\subsection{Vianetsintä ja suoritusjärjestys}

Toistuvasti esiin noussut kritiikki laiskaa evaluointia ja Haskellia kohtaan on, että koodin ajonaikaisten ongelmien selvittäminen on hankalaa. Näin kokee muun muassa \citet{daniels2012experience}, jotka ilmaisivat syyksi, että testausta paljon helpottavalle \textit{funktiokutsupinojen seuraamiselle} on laiskoissa funktionaalisissa kielissä heikko tuki. He toisaalta viittasivat myös siihen, että Haskellin kehittyessä kutsupinojen seuraaminen saattaa helpottua.

Samaan tapaan \citet{pop2010experience} kokevat ajonaikaisten ongelmien löytämisen vaikeaksi funktiokutsupinojen seurannan puutteen vuoksi. Haskellin tarjoamat vaihtoehdot ongelmien etsimiseen olivat hyvin primitiivisiä, ja yhdessä laiskuuden kanssa se teki hänen mielestään ongelmien löytämisestään aloittelevalle Haskell-kehittäjälle paljon vaikeampaa verrattuna perinteisempään skriptikieleen.

\citet{sampson2009experience} kokee, että oli vaikeaa hahmottaa, missä tilanteessa mikäkin arvo evaluoidaan, eli milloin ohjelma tekee työtä ja milloin ei. Apukirjastot usein palauttavat evaluoimattomia arvoja, jotka muodostuvat isosta määrästä lausekkeita, ja niiden evaluointi tapahtuu vasta sitten, kun arvoja käytetään. Kohtaa, jossa arvoa käytetään, voi kuitenkin kirjoittajien mielestä olla vaikeaa löytää. Tämä liittyy hänen mukaansa myös ajonaikaisten virheiden paikantamisen vaikeuteen.

\citet{scott2009programming} sanoo, että yleisesti ottaen applikatiivinen evaluointi on lähtökohtaisesti normaalijärjstyksessä evaluointia parempi valinta, sillä ohjelman suoritusjärjestys on tuolloin selkeä ja eksplisiittisesti ilmaistu.

\subsection{Koettu arvo}

\citet{vesakarvonen} sanoo laiskan evaluoinnin olevan ominaisuus, josta on tietyissä tilanteissa hyötyä, mutta ne kannattaa rajata tarkkaan. Siten hän kannattaa tiukasti evaluoituja ohjelmointikieliä ja laiskan evaluoinnin konseptien käyttöä niissä harkitusti.

\citet{sampson2009experience} toteaa artikkelin lopussa, että hän ja tiimi ovat projektin jälkeen epävarmoja laiskan evaluoinnin tuomasta arvosta: joka kerta kun he tuntevat saaneensa siitä hyvän otteen uusia ongelmia ilmenee. Hän kokee, että aiheesta pitäisi vähintäänkin olla olemassa hyvä kirja, joka käsittelisi kaikkia laiskan evaluoinnin kanssa ilmeneviä ongelmia sekä auttaisi luomaan lukijalle hyvä intuitio laiskasti evaluoitujen systeemien käyttäytymisestä.

\citet{mohanhackernews} sanoo, että hän ylläpitää laajaa Haskell-ohjelmaa työssään, ja sen kokemuksen pohjalta Haskell on muita kieliä parempi tietynlaisiin ohjelmiin. Hän arvostaisi, jos Haskell olisi ``oletuksena tiukasti evaluoitu''. Hän myös toteaa viitaten Peytonin (2010) esitykseen että normaalijärjestyksessä evaluoinnin ansiosta Haskellissa on monadien kaltaisia ilmaisuvoimaisia abstraktioita, jotka muutoin olisivat ehkä jääneet keksimättä.